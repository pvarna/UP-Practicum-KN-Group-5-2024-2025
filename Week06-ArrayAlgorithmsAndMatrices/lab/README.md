# Многомерни масиви. Алгоритми върху едномерни масиви

### Задача :one:
Милен - коргито участва в "Игри на волята". Тази седмица е на *ЕЛИМИНАЦИОННА БИТКА* срещу Стамат - пандата. Пред двамата опоненти са поставени чували с пясък, които варират на килограми. Задачата им е да сортират чувалите във възходящ ред според тежестта им. Участницете могат единствено да разменят местата на кои да е два чувала. 

Очевидно Стамат пандата има огромно предимство с размерите си пред Милен, но пък Милен е по-бърз. Помогнете на коргито, като изведете размените, които Милен трябва да направи, при това да са *МИНИМАЛЕН* брой!!!

На първия ред от стандарния вход се въвежда число **n** - броя на чувалите, а на втория съответно килограмите на n-те чувала.

На стандартния изход изведете размените, които трябва да направи Милен - коргито. 

```
Вход:
6
2 7 6 1 4 5
Изход:
2 1
7 2
6 4
7 5
```
*Обяснение на примера:*
На първия ход Милен трябва да размени чувал с тежест 2 и чувал с тежест 1 

След тяхната размяна се получава: редицата 1 7 6 2 4 5

На втория ход Милен трябва да размени чувал с тежест 2 и чувал с тежест 7

След тяхната размяна се получава: редицата 1 2 6 7 4 5

На третия ход Милен трябва да размени чувал с тежест 4 и чувал с тежест 6

След тяхната размяна се получава: редицата 1 2 4 7 6 5

На последния ход Милен разменя чувал с тежест 7 и чувал с тежест 5 и редицата е сортирана: 1 2 4 5 6 7*

### Задача :two:
Милен - коргито има проблем с хазарта и е в безизходица. Той е в тежка депресия и решава да прибегне до кражба. На стандартният вход се въвежда цяло естествено число **n** и след това още n на брой цели числа. Всяко едно от тях представлява брой скуби снаксове, които Милен дължи на някого. Хитрият бандит намира начин да ги излъже и да вземе за себе си лакомството, като им казва, че няма снаксове на дребно и има точно два пъти необходимото. Но понеже е увреден от толкова математика във ФМИ решава, че му е интересно на колко песа преди ограбеният той все пак не може да върне парите. Милен може да ограби само един човек и се интересува на кого *НЕ* може да плати в ляво от ограбения.

Изведете за всяка възможна кражба на колко песа Милен ще бъде неспособен да върне снаксовете.

```
Вход:
7 
6 3 7 1 2 5 4

Изход:
0 1 0 3 3 2 3
```

*Обяснение:* Няма пес в ляво от ограбения. След като вземе 3 скуби снакса, той няма как да върне 6 на този в ляво от него. Като открадне 7 снакса, може да плати на когото си избере. Като открадне 1, няма как да плати на всички трима преди него. Като открадне 2, може да избере само този с 1 снакс и това оставя 3 песа, на които няма как да плати...

### Задача :three:
Дадена ви е квадратна матрица **N*N**.

а) отпечатайте главния и второстепенния диагонал

б) разменете главния и второстепенния диагонал

### Задача :four:
Дадена ви е **NxM** матрица:

а) въвежда се число x, умножете матрицата с x

б) транспорирайте матрицата

в) проверете дали има 2 реда или 2 стълба, които са линейно зависими

> Забележка: Подточките са независими

```
за матрица 3х4

1 2 2 5
4 8 0 1
2 4 9 2

Изход a) за x = 2:
2 4 4 10
8 16 0 2
4 8 18 4

Изход б):
1  4  2
2  8  4
2  0  9
5  1  2

в)
true
Обяснение: Първи и втори стълб са ЛЗ
```

### Задача :five:
Една квадратна матрица **NxN** наричаме палиндромна, ако диагоналите, които са симетрични спрямо главния диагонал,са равни. Да се напише програма, която проверява дали една матрица е палиндромна.

На стандартния вход се въвежда едно число **N**, което е размерът на матрицата, след това се въвежда и матрицата.

На стандартния изход се извежда 1, aко матрицата е палиндромна, в противен случай 0.

```
Вход:
5
 1  2  4  5  19
 2  1  6  8  11
 4  6  1  7   9
 5  8  7  1   3
19 11  9  3   1

Изход:
1

Вход:
4
4 2 3 4
2 4 3 5
3 3 4 8
4 5 7 4

Изход:
0
```

### Задача :six:
За следната задача използвайгте алгоритъма **двоично търсене**.

Даден ви е сортиран масив от **N** елемента. 

а) Проверете дали числото **х** е от масива, aко същестува изведете 1, в птотивен случай -1

б) Намерете първото по-голямо число от **х** в масива, ако такова не същестува, изведете -1

На стандартния вход се въвежда N, а на следващия се въвеждат N-те сортирани числа на масива.
На третия ред се въвежда х.

```
Вход:
7
1 2 5 6 10 12 18
10

Изход:
1 12
```

### Задача :seven:
Дадена ви е матрица **NxM**. Отпечатайте елементите на матрицата, като я обходите на зиг-заг.

```
Вход:
3 3
1 2 3
6 5 4
7 8 9

Изход:
1 2 3 4 5 6 7 8 9
```

### Задача :eight:
Дадена ви е матрица **NxM**. Отпечатайте елементите на матрицата, като я обходите спираловидно.

```
Вход:
3 3
1 2 3
8 9 4
7 6 5

Изход:
1 2 3 4 5 6 7 8 9
```
